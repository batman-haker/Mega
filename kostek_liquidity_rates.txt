Gra PłynnościGra PłynnościNadchodzące zmiany w prawie poprawią funkcjonowanie rynku pieniężnegoeSLR, SRF na tapecieDan KosteckiNov 24, 2025Wejście Fed w ample reserves regime ma swoje pewne konsekwencje, których skutki obserwowaliśmy obecnie. Pojawił się stres na rynku repo 1, gdzie stopy procentowe zaczęły się dynamicznie zmieniać2 i finalnie rosnąć, delewarując część rynkowych pozycji.Głównym sprawcą tego zamieszania był Scott Bessent, który wyciągnął TGA do 1 bln USD zamiast do 850 mld, jak zakładały prognozy. Tych dodatkowych 150 mld system wydaje się, że już prawie nie miał jak pomieścić.Bessent nawet nie dusił płynności, on ją zdławił3 i to w skali największej w historii na podstawie wskaźnika NY FED - Reserves Demand Elasticity.4Jak zatem do tego nie dopuścić ponownie, gdy Fed nie chce za dużo “drukować”, a tylko chce zarządzać rezerwami?Zmiany w prawie rozluźniające regulacjeDepartament Skarbu ani myśli zmniejszyć emisje długu i bonów skarbowych. Cel TGA to nadal 850 mld USD, a być może w sezonie podatkowym będzie skakać znowu do 1 bln. Nie może być tak, że skoki TGA robią “kryzys na repo”, więc już się temu przeciwdziała.Obecnie system został “niechcący” przetestowany, a wszelkie niedoróbki i poprawki będą w 2026 r. wprowadzane, aby przestał trzeszczeć przy kolejnych limitach zadłużenia, shutdownach czy płatnościach podatków.To zjawisko dowodzi, że w reżimie “Ample Reserves” system osiągnął punkt krytyczny, a jego mechanizmy transmisyjne są przeciążone.Wąskie gardło pośrednictwaPodstawowym wyzwaniem w obecnym środowisku jest ograniczona pojemność bilansowa (balance sheet capacity) Primary Dealers.Instytucje te, zobowiązane do absorpcji nowo emitowanego długu skarbowego, podlegają rygorystycznym regulacjom ostrożnościowym, w szczególności wskaźnikowi dźwigni (SLR) oraz jego rozszerzonej wersji (eSLR).Nadmierna podaż bonów skarbowych (T-Bills) przy obecnych limitach kapitałowych prowadzi do narastającego zatoru, który manifestuje się wzrostem kosztów pośrednictwa i zmiennością na rynku repo, co negatywnie wplywa na dźwignię finansową hedge fundów, którzy się tam finansują i to już wpływa na ceny różnych aktywów (delewarowanie).Ta strukturalna dysfunkcja, będąca efektem konwergencji agresywnej polityki fiskalnej z regulacjami ostrożnościowymi, jest głównym powodem, dla którego Fed i regulatorzy musieli wdrożyć dwutorowy plan zarządzania tym ryzykiem.Niewiadoma regulacyjna: status eSLRKluczową, lecz wciąż niepewną, dźwignią do rozwiązania problemu pojemności bilansowej jest proponowana reforma wskaźnika eSLR.Projekt z czerwca 2025 roku sugerował znaczące uwolnienie kapitału dla Globalnie Systemowo Ważnych Banków (G-SIB), a lobby bankowe forsowało wejście zmian w życie z dniem 1 stycznia 2026 roku.Pomimo zamknięcia okresu konsultacji, finalna reguła regulacyjna wciąż nie została opublikowana, co pod koniec listopada 2025 roku generuje głęboką niepewność operacyjną.Brak formalnej decyzji uniemożliwia bankom wdrożenie niezbędnych zmian od nowego roku, co utrzymuje presję na rynku.Ta niewiadoma regulacyjna jest główną siłą sprawczą, która wymusiła na Fedzie szybkie stworzenie operacyjnych mechanizmów backstopu w systemie Ample Regime.Ostateczny regulator: mandat Centralnego Clearingu SECNadrzędnym czynnikiem, który wymusza z kolei pilne działania na Fedzie, jest mandat SEC dotyczący obowiązkowego centralnego rozliczania transakcji skarbowych i repo.Zgodnie z harmonogramem, faza III tego nakazu – obejmująca największych uczestników rynku – ma wejść w życie w połowie 2026 roku.To potężna zmiana infrastrukturalna. Wymaga ona, aby znacznie większy wolumen transakcji repo i gotówkowych został przeniesiony do centralnego pośrednika (CCP), czyli do Fixed Income Clearing Corporation (FICC).Implikacja 1: Masowe przeniesienie transakcji do FICC będzie miało ogromne, lecz trudne do oszacowania, konsekwencje dla bilansów banków, ich wymogów kapitałowych oraz dynamiki rynku.Implikacja 2: Fed nie może dopuścić do niestabilności w momencie transformacji rynku. Musi mieć narzędzia gotowe do działania w środowisku zcentralizowanego ryzyka.Reakcja Fedu: netowanie SRF jako przygotowanie do nowego reżimuDyskusje Fedu w Minutes5 dotyczące włączenia Standing Repo Facility (SRF) do centralnego clearingu są strategicznym posunięciem, które celuje w podwójny problem: natychmiastowy stress na repo i przygotowanie do mandatu SEC.Włączenie SRF do nettingu FICC służy dwóm celom:Likwidacja Kosztu Regulacyjnego: Umożliwia dealerom korzystanie z płynności Fedu bez karnego obciążania bilansu (co ma kluczowe znaczenie w świetle wskaźnika SLR). Dzięki temu SRF działa jako efektywny sufit dla stóp, niezależny od zatoru w bilansach dealerów i jest odpowiedzią na niedawne narzekanie dealerów, że nie chcą z SRF korzystać.6Harmonizacja Infrastruktury: Dostosowując SRF do clearingu centralnego, Fed zapewnia, że jego główny instrument interwencyjny będzie działał płynnie w systemie, w którym FICC stanie się dominującym ośrodkiem rozliczeniowym na rynku finansowania.KonkluzjaObecny kryzys płynnościowy na rynku repo jest katalizatorem, który przyspiesza nieuniknioną reformę strukturalną.Brak decyzji w sprawie eSLR i niestabilność SOFR to symptomy, które zmuszają Fed do wdrożenia technicznych “obejść” operacyjnych. Netowanie SRF to rozwiązanie, które nie tylko łagodzi bieżący ból, ale przede wszystkim przygotowuje system na wejście w nowy, scentralizowany reżim rynkowy wymuszony przez SEC w połowie 2026 roku.Jest to wyraźny sygnał, że Fed, świadomy narastającej podaży długu skarbowego i zbliżającej się regulacyjnej transformacji, nie pozwoli na utratę kontroli nad krótkoterminowymi stopami procentowymi i mechanizmem transmisji polityki monetarnej.Każde z powyższych działań nie ma na celu zalania rynku łatwymi pieniędzmi, ma na celu wyeliminowanie napięć tak, aby w systemie ample regime i dużych emisjach długu ściągających rezerwy nie chodziło:a) do interwencji Fedb) do rozwalenia rynku repo.Te działania mają stabilizować ten rynek w długim terminie i zapewnić, że jedynym głównym narzędziem Fed będą stopy procentowe i będą się one kształtować dokładnie tak, jak Fed chce.Rynek również to wycenia na podstawie spreadu kontraktów dla stóp SOFR i EFFR.W ten sposób widzimy, że szczyt płynnościowego szoku i wymuszonego delewarowania może być już za nami.Jeśli Fed i regulatorzy faktycznie dostarczą narzędzia stabilizujące płynność w 2026, tak jak to wycenia krzywa futures, to obecny peak spreadu z listopada 2025 r. jest teoretycznie najlepszym momentem do wejścia w basis trade.1Jak FED stworzył REPO-POTWORA i wielką dźwignięDan Kostecki·15 lisJak FED stworzył REPO-POTWORA i wielką dźwignięHistoria zaczyna się w covidzie i została dość obszernie opisana w tym poście, notmiast tu w skrócie o konsekwencjach nadpłynności, którą wtedy stworzył Fed i obecnej polityce emisji Bessenta.Read full story2Płynność a rynkowe stopy procentoweDan Kostecki·10 lisPłynność a rynkowe stopy procentoweFed jako bank centralny USA ustala bezpośrednio i administracyjnie tylko kilka kluczowych stóp procentowych w ramach polityki pieniężnej. Są one ogłaszane przez FOMC i nie zależą od rynku – czyli od popytu i podaży – bo są z góry kontrolowane przez Fed.Read full story3Fed zakończy QT w grudniu, a Bessent dalej dusi płynnośćDan Kostecki·29 paźFed zakończy QT w grudniu, a Bessent dalej dusi płynność29 października 2025 roku Rezerwa Federalna Stanów Zjednoczonych ogłosiła ważną zmianę w sposobie, w jaki zarządza swoim ogromnym portfelem obligacji.Read full story4newyorkfed.org/research/reserve-demand-elasticity5https://www.federalreserve.gov/monetarypolicy/fomcminutes20251029.htm6https://www.ft.com/content/395f92e2-85f2-45f7-b140-5ee9ac689bc3Subscribe to Gra PłynnościBy Dan Kostecki · Launched 9 months agoPłynność banków centralnych w pigułceSubscribeBy subscribing, I agree to Substack&apos;s Terms of Use, and acknowledge its Information Collection Notice and Privacy Policy.4 LikesDiscussion about this postMateusz Czarny3dA myślałem, że Twoje genialne analizy da się znaleźć jedynie na Twitterze. Ciesze się, że są i tutaj!Like (1)ReplyDan Kostecki 1deSLR: The final rule will take effect on April 1, 2026. Banking organizations may elect to adopt the modified standards beginning January 1, 2026 - https://www.federalreserve.gov/newsevents/pressreleases/bcreg20251125b.htmLikeReplyOd czego zależy cena Bitcoina?Analiza relacji z czynnikami makroekonomicznymiOct 19 • Dan Kostecki4952Koniec pewnej epoki. 5 lat płynnościowej hossy z przerwą na uzupełnienie TGAJak zmiany płynności kształtowały zachowanie indeksów giełdowych i kryptowalut?Feb 16 • Dan Kostecki31M2 – co warto wiedzieć o tym agregacie pieniężnym...... aby nie powielać głupot ;)Feb 18 • Dan Kostecki20Ready for more?Subscribe© 2025 Dan KosteckiPrivacy ∙ Terms ∙ Collection noticeStart your SubstackGet the appSubstack is the home for great cultureCookie PolicyWe use cookies to improve your experience, for analytics, and for marketing. You can accept, reject, or manage your preferences. See our privacy policy.Gra PłynnościGra PłynnościDiscover more from Gra PłynnościPłynność banków centralnych w pigułceBy subscribing, I agree to Substack&apos;s Terms of Use, and acknowledge its Information Collection Notice and Privacy Policy.Already have an account? Sign inDlaczego dolanie rezerw z TGA jest teraz tak ważne i co dalej?Chwilowy powrót z ample do abundant, a później... żadnego QE na horyzoncieDan KosteckiNov 21, 2025Wcześniej była mowa o tym, że Bessent dusi płynność1, a konto TGA rośnie do 1 bln USD. To spowodowało większy niż być może wcześniej zakładano spadek rezerw, a to spowodowało szybki wzrost rynkowych stóp procentowych2 i przesunęło podaż rezerw w stronę poziomu zwanego ample.3Jak Fed określa “abundant”, “ample”, “scarce” reserves?Do poziomu “abundant” Fed nas przyzwyczaił od pandemii, gdy QE było tak duże, że udział rezerw stworzonych przez Fed wzrósł do 19% względem aktywów banków (TradingView: FRED:WRESBAL/FRED:TLAACBW027SBOG/10).Dziś jest to około 11,7%.TradingView chartCreated with TradingViewWedług modeli Fed to właśnie ta relacja rezerw do aktywów jest jednym z istotnych mierników poziomu rezerw (płynności), czy są nadmiarowe, czy wystarczające czy może jest niedobór.Fed już 2020 r. założył sobie, że idzie w stronę ample (wystarczających rezerw)4 i chce się pozbyć “nadpłynności” z systemu. Fed ma do tego swoje modele, które mówią, co się może stać przy jakim poziomie rezerw - https://www.newyorkfed.org/medialibrary/media/research/staff_reports/sr1019.pdfOur time-varying estimates of the rate elasticity to reserve shocks imply that the satiation point in the reserve demand curve, where reserves transition from abundant to ample, occurs for reserves around 12-13% of bank assets, depending on the period. The curve becomes increasingly steep as reserves decline, with reserves approaching scarcity around 8-10% of bank assets.Czyli w okolicach 12-13% rezerwy zmieniają się nadmiarowych do wystarczających, a spadek podaży rezerw powoduje wzrost rynkowych stóp procentowych i mniejszą płynność. Obecny poziom 11,7% jest poniżej, bo TGA wyjechało do 1 bln USD, co doprowadziło do dużego skoku i zmienności stóp na repo.Hierarchia wrażliwości na płynnośćTu jest to dość intuicyjne, pierwsze jest krypto, które nie ma żadnej wartości wewnętrznej (poza niektórymi, jako użyteczność) i funkcjonuje dzięki nadmiarowi pieniądza w systemie, dalej mamy akcje, które mają wartość wewnętrzną, ale ich mnożniki mogą być bardziej rozdmuchane dzięki nadpłynności oraz mamy na końcu rynek obligacji.Graficznie mogłoby to wyglądać tak:Zmniejszanie rezerw (pionowa linia przesuwa się w lewo) powoduje poruszanie się w górę punktu równowagi po krzywej popytu na rezerwy. Popyt w krótkim terminie jest stały, więc szybki spadek podaży podnosi rynkowe stopy (oś pionowa).Pierwsze, najbardziej wrażliwe, krypto odczuwa to najmocniej, akcje tylko trochę, a obligacje jeszcze nie. Te mają problem prawdopodobnie bliżej rejonu niedoboru rezerw (scarce).Cała nadzieja w TGATylko i wyłącznie z punktu widzenia płynności możemy sobie zasymulować, co się stanie, jeśli faktycznie TGA doda zakładane przez JPM 350 mld USD płynności do połowy grudnia. 5Wcześniej widzieliśmy, że modele Fed zadziałały w praktyce, bo faktycznie zejście poniżej 12-13% rezerw do aktywów zaczęło powodować wzrost rynkowych stóp.Natomiast z prostej symulacji wynika, że wystarczy dolać do rezerw około 300 mld USD, aby wrócić do poziomu “abundant”, czyli takiego, co to może robić risk-on.Dlatego w skrócie działania Bessenta i Departamentu Skarbu po shutdown są takie ważne z punktu widzenia płynności.Jak ktoś niestety stracił na krypto w tym zjeździe, to tu jest adres do skarg i zażaleń: https://home.treasury.gov/utility/contact.Należy jednak pamiętać, że docelowy poziom TGA na koniec roku, to 850 mld USD6, zatem robiąc kolejną symulację widzimy, że wskakujemy ponownie w rejon “ample”. Nie będzie to prawdopodobnie tak restrykcyjny poziom jak teraz, ale nie jest to już “abundant”.Dalej do gry wchodzi Fed, ale tu nie ma co liczyć na fajerwerki!Mamy już wyniki najnowszej ankiety wśród uczestników rynku z października7 i jej rezultat wskazuje na to, że:wartość zakupów papierów skarbowych (t-bills) ma wynosić od nowego roku około 16-17 mld miesięcznie:jednak wynika to z przyjętej przez Fed strategii utrzymania bilansu, bo na taką kwotę mają zapadać MBSy:Czyli bilans bez zmian w okolicach 6,58 bln USD po zakończeniu QT w pierwszym kwartale 2026 r.TradingView chartCreated with TradingViewJeśli chodzi o rezerwy, to mają one wynosić niecałe 2,9 bln przez cały 2026 r. (według ankiety z października, jak się coś w grudniu zmieni, to się zaktualizuje):W ujęciu kwartalnym bilans Fed ma wzrosnąć na koniec 2026 r. do około 6,64 bln USD, ale rezerwy mają stać w miejscu pod 2,9 bln USD, bo w tym samym czasie wzrost bilansu będzie redukować wzrost waluty w obiegu:Podsumowując, według tej ankiety, Fed zacznie kupować papiery skarbowe (bony), bo zapadają mu MBSy i tak ma się dziać przez pierwszy kwartał, a następnie, aby utrzymać poziom rezerw, ma zwiększyć zakupy papierów skarbowych o równowartość przybywania waluty w obiegu.W rezultacie bilans zacznie rosnąć, a rezerwy dalej będą stać w miejscu. Ot takie to całe QE, o które tu Internety wołają ;). Bez kryzysu nie ma prawdziwego QE, jest tylko RMP.8Wersja wizualna. Treasuries rosną, bo rośnie waluta w obiegu i spadają MBSy. Finalnie rezerwy w miejscu (przypominam, to nie moje założenia, tylko uczestników październikowej ankiety SME).Taki poziom rezerw nie jest do końca przyjazny kryptoWracamy do symulacji, gdzie oczekiwany przez ankietowanych poziom rezerw tuż pod 2,9 bln jest na lekko w górę nachylonej krzywej popytu, a to jest poza strefa abundant, a to oznacza, że płynność wspierać krypto nie będzie tak, jak wspierała od 2022 r.Może będą wspierać inne czynniki, może stopy procentowe, może działania polityczne, cokolwiek, ale według danych na dziś, nie będzie to już systemowa płynność, dostarczana przez Fed, bo ta ma nie być nadmiarowa, aż pewnie do kolejnego wielkiego kryzysu…Może nie brzmi to optymistycznie, ale taki Fed obrał kierunek, koniec łatwego i taniego pieniądza dla wszystkich. Jeśli coś się zmieni, to na pewno o tym tu napiszę ;).1https://graplynnosci.substack.com/i/177514748/bessent-dusi-krotkoterminowa-płynnosc2Płynność a rynkowe stopy procentoweDan Kostecki·10 lisPłynność a rynkowe stopy procentoweFed jako bank centralny USA ustala bezpośrednio i administracyjnie tylko kilka kluczowych stóp procentowych w ramach polityki pieniężnej. Są one ogłaszane przez FOMC i nie zależą od rynku – czyli od popytu i podaży – bo są z góry kontrolowane przez Fed.Read full story3https://graplynnosci.substack.com/i/179301580/fed-osiagnał-to-co-chciał-ale-troche-za-szybko-w-dwa-miesiace4https://www.federalreserve.gov/econres/feds/the-feds-ample-reserves-approach-to-implementing-monetary-policy.htm5Shutdown zakończony - płynność chwilowo wzrośnieDan Kostecki·14 lisShutdown zakończony - płynność chwilowo wzrośnieShutdown się zakończył, więc rząd USA może przejść do wypłacania zaległych wypłat oraz tych bieżących, co oznacza, że część środków z rządowego rachunku prowadzonego w Fed, czyli TGA (Treasury General Account) zostanie przeksięgowane na rachunki banków w szybkim tempieRead full story6https://home.treasury.gov/news/press-releases/sb03007https://www.newyorkfed.org/medialibrary/media/markets/survey/2025/oct-2025-sme-results.pdf8Reserves Management Purchases vs Quantitative EasingDan Kostecki·13 lisReserves Management Purchases vs Quantitative EasingCały internet znów huczy od tego, że Fed zaraz zacznie kolejne QE, bo zacznie powiększać swój bilans… Nim przejdziemy do szczegółów, to zacznijmy od tego, że w obecnym reżimie bilans Fed jest narządziem.Read full storySubscribe to Gra PłynnościBy Dan Kostecki · Launched 9 months agoPłynność banków centralnych w pigułceSubscribeBy subscribing, I agree to Substack&apos;s Terms of Use, and acknowledge its Information Collection Notice and Privacy Policy.8 LikesDiscussion about this postOd czego zależy cena Bitcoina?Analiza relacji z czynnikami makroekonomicznymiOct 19 • Dan Kostecki4952Koniec pewnej epoki. 5 lat płynnościowej hossy z przerwą na uzupełnienie TGAJak zmiany płynności kształtowały zachowanie indeksów giełdowych i kryptowalut?Feb 16 • Dan Kostecki31M2 – co warto wiedzieć o tym agregacie pieniężnym...... aby nie powielać głupot ;)Feb 18 • Dan Kostecki20Ready for more?Subscribe© 2025 Dan KosteckiPrivacy ∙ Terms ∙ Collection noticeStart your SubstackGet the appSubstack is the home for great cultureCookie PolicyWe use cookies to improve your experience, for analytics, and for marketing. You can accept, reject, or manage your preferences. See our privacy policy.Gra PłynnościGra PłynnościDiscover more from Gra PłynnościPłynność banków centralnych w pigułceBy subscribing, I agree to Substack&apos;s Terms of Use, and acknowledge its Information Collection Notice and Privacy Policy.Already have an account? Sign inRealizacja 5-letniego planu Fed aż z &quot;nawiązką&quot;Prawo popytu i podaży a rezerwy w Fed i stopy procentoweDan KosteckiNov 19, 2025W jednem ze wcześniejszych postów wspominałem, że po zakończeniu nadpłynności na reverse repo, czas na inne czynniki1. Jest ich kilka, ale obecnie wydaje się, że kluczowe ponownie są stopy procentowe. Jak za starych dobrych czasów bez QE, QT i innych bajerów.Przeważnie stopy w dół to risk on, stopy w górę to risk off, gdy rynek napalony na cięcie, a go nie ma, to też risk off, a gdy cięcia miało nie być, a jest, to risk on, itd. :).Fed osiągnał to, co chciał, ale trochę za szybko - w dwa miesiące…Już 5 lat temu Fed przedstawił to, do czego dziś dotarł, a mianowicie do funkcjonowania z wystarczającymi, a nie nadmiarowymi rezerwami2.Fed musiał cierpliwie czekać, aż reverse repo się wydrenuje, musiał czekać, aż QT osiągnie swój skutek, który zacznie wpływać na st